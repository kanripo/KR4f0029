# -*- mode: mandoku-view; -*-
#+TITLE: 文端集
#+DATE: 2015-08-25 00:29:18.748201
#+PROPERTY: ID KR4f0029
#+PROPERTY: BASEEDITION WYG    
#+PROPERTY: JUAN 卷二十四
<pb:KR4f0029_WYG_024-1a>¶
欽定四庫全書¶
　文端集卷二十四¶
　　　　　　　　　　　　　大學士張英撰¶
　存誠堂集二十¶
　近體詩七十六首¶
　　入山¶
更將何物伴行藏琴薦茶鐺與筆牀鄰舍祗因沽酒熟¶
輿臺總為入山忙朝看丹樹千峯錦夕對青橙一榻香¶
<pb:KR4f0029_WYG_024-1b>¶
打稻歌聲中夜起懸知明月滿前廊¶
　　北軒與内人晩坐¶
野鶴幽栖珠樹林海天誰復問鴻冥閒詩適意容麤放¶
小户當桮易醉醒鏡裏不知雙鬢白眼前惟覺衆峯青¶
山妻解伴於陵子相對芙蓉水一亭¶
　　珍裘¶
狐白珍裘比雪妍同時拜¶
賜五雲邊幾人曽到空山裏披向梅花老樹前¶
<pb:KR4f0029_WYG_024-2a>¶
　　寒夜汲泉摘籬菊泛之¶
縦横滿地古梅枝月影朦朧霧重時旋汲山泉泛甘菊¶
一甌香雪沁心脾¶
　　夜雨¶
桐葉輕黄桕葉赬一秋能得幾時晴明朝恰有登山約¶
惆悵檐淋此夜聲¶
　　姚天池邀遊山園雨不果往¶
夙約登山已再愆連宵支枕聴潺湲纒緜意似深秋雨¶
<pb:KR4f0029_WYG_024-2b>¶
料峭寒生小雪天泉挂高檐雲似海坐圍殘菊日如年¶
人生良㑹誰能定紅樹青樽事偶然¶
　　即事¶
向夕傳呼近閣門仰聴¶
天語比春温絲綸豈是逋臣事簮履難忘¶
聖主恩自分形骸宜藪澤敢因泉石戀邱樊集賢學士¶
如牆立落筆中書眼漸昏¶
　　過雞鳴寺(甲申年十一月三日先母太淑人五十/初度飯僧于雞鳴寺子時八齡従父兄)¶
<pb:KR4f0029_WYG_024-3a>¶
　　　(游至今不能髣髴其地惟記大銀杏一株在佛/堂右甲子年十一月五日重至其下老樹無恙)¶
　　　(増尺許圍先後相距恰四十年/日月適符為之感愴不能去)¶
髫稚曽隨入梵筵雞鳴山寺石城邊香臺難覔經行蹟¶
蘚石猶刋舊施錢學舍亭軒悽暮草佛龕鐘磬冷朝煙¶
婆娑老樹空堦立别爾風霜四十年¶
　　臘月八日眠樵木厓霜鶴過山莊小飲二左留宿¶
肅穆羣峯斂山煙午未開門低風偃竹枝冷雪封梅儉¶
嵗邨醪薄寒宵好客來一鐙華髪叟幽話幸相陪¶
<pb:KR4f0029_WYG_024-3b>¶
　　乙丑元日立春¶
三載恩波事耦耕年華又喜入昇平萬家晴雪裝瓊樹¶
一夕春星轉玉衡火㬉梅花居士屋風占黍稌老農情¶
勾芒恰喜逢元日南畝懸知慶阜成¶
　　深坐¶
閉門深坐愛吾廬樂事無多致有餘隂壑雪猶供茗椀¶
陽坡薺可作厨蔬樹堪入畫偏増雀鶴本親人豈為魚¶
欲渡谿河訪精舍屢詢山路滑何如¶
<pb:KR4f0029_WYG_024-4a>¶
　　中年¶
中年萬事不相闗惟見林巒一破顔出處規模錢若水¶
詩篇枕藉白香山五官用盡都成拙百計輪來未勝閒¶
陌上樵人時放擔聴予高詠落花間(放翁詩閉門誰共/處枕藉樂天詩)¶
　　難遣¶
松肪一椀勝明缸短髪鬅鬙影自雙難遣梅花寒處立¶
夜深猶自挂西窗¶
　　人日課童子理園圃¶
<pb:KR4f0029_WYG_024-4b>¶
人日春晴體乍舒閒驅稚子理荒蕪梅邊穏置支琴石¶
竹下新移瀹茗罏幽徑滑時扶榔栗小谿平處坐&KR0586;毺¶
若教添取公麟筆處處堪將入畫圖¶
　　人日¶
人日春風蚤新晴鳥乍啼米囊猶帶雪豆甲巳掀泥冰¶
壑埋樵徑陽坡數麥畦山寒門晏啟虎跡滿前谿(鶯粟/花一)¶
(名米/囊花)¶
　　步屧¶
<pb:KR4f0029_WYG_024-5a>¶
步屧看松去鄰菴不待招春晴谿自漲山逺雪初消雙¶
屐宜沙路孤笻怯板橋梅花猶寂寞探取向南條¶
　　予擬為樓壓園梅之顛口鶴背樓偶讀放翁詠梅¶
　　　詩亦有洛浦凌波矜絶態緱山騎鶴想前身之¶
　　　句¶
危樓欲搆壓花叢恰喜拈詩得放翁捲幔攤書孤月冷¶
倚闌吹笛萬山空微風弄影波初泛暖日生香雪乍融¶
何異玉京銀海曲身騎白鶴碧霄中¶
<pb:KR4f0029_WYG_024-5b>¶
　　讀書罷忽起見月¶
雪霽谿聲響石梁逼人松色夜蒼茫忍寒趁燭終詩巻¶
忘却梅邊月似霜¶
　　梅花二首¶
松隂漠漠竹蕭蕭别有心情愛寂寥一樹梅花好風月¶
無人知處領清宵¶
山煙山雨作春寒處處梅花隔水看矮屋疎籬亦佳致¶
豈如勺藥倩朱欄¶
<pb:KR4f0029_WYG_024-6a>¶
　　東軒梅數十株臨水二株尤奇古作小亭對之¶
梅花時節苦春隂索笑惟余繞砌吟枝壓冷雲當户重¶
庭霏香霧閉門深熙荃畫本紛千態郊島詩情滿一林¶
莫道春風開獨蚤許君猶是嵗寒心¶
　　春山八詠同羮湖作¶
　　　嶺上雲¶
觸石排空總異姿輕隂欲渡緑谿遲閒看舒巻為霖日¶
多在徘徊出岫時峯頂乍攜雙袖滿窗間潛潤七絃知¶
<pb:KR4f0029_WYG_024-6b>¶
一従糺縵歌成後常與山家䕶竹籬¶
　　　原上邨¶
幾家碪杵隔寒原一幅林巒對小軒緑樹隂中聞水碓¶
夕陽多處見柴門嵐光常借炊煙色山徑新添墅燒痕¶
昨日隣翁歸較晩犬聲如豹月黄昏¶
　　　谿上路¶
山深谿徑自縈迴地僻人稀長緑苔春隴草生黄犢過¶
秋籬花發白衣來偶添畧彴前邨近閒倚孤笻野客陪¶
<pb:KR4f0029_WYG_024-7a>¶
盡日總無車馬到往還麋鹿莫驚猜¶
　　　石上泉¶
層巖飛瀑日潺湲紫蘚青蒲不記年自作雪霜幽壑裏¶
時聞琴筑小窗前影穿密樹千珠散潭聚游魚一鏡圓¶
不獨浮桮兼釀酒濯纓知向此中偏¶
　　　池上梅¶
無數瓊英㸃舊柯寒心相對欲如何高標自具神僊骨¶
瘦影偏臨清淺波山鳥蹋枝栖雪冷文魚吹浪唼花多¶
<pb:KR4f0029_WYG_024-7b>¶
放翁饒有闗情句一度尊前一浩歌¶
　　　巖上竹¶
叢棘何堪翳此君翦除疎鑿不辭勤篔簹靜洗千竿翠¶
巖谷新添一片雲細路逺従山麓遶濃隂近傍石泉分¶
還期小搆茅亭看解籜香風靜裏聞¶
　　　松上鶴¶
翩翩雪羽九&KR0399;禽只合棲遲託茂林風勁乍聞松籟起¶
夢醒猶憶海雲深關情蓬島當年事囘首樊籠此日心¶
<pb:KR4f0029_WYG_024-8a>¶
寄語煙霞舊儔侣乗軒可似碧山岑¶
　　　陌上花¶
蹋歌南陌近清明短後新裁白紵輕舊過谿橋曽識路¶
許多紅紫不知名横侵屐齒騷人趣斜插釵頭少婦情¶
社飲醉眠隨處好只愁風雨杜鵑聲¶
　　夜半看月至池上¶
閒中消息少人知難得朋儕是此時愛與梅花同皓月¶
不嫌風露立清池波生蘋末原無定煙失林梢亦乍奇¶
<pb:KR4f0029_WYG_024-8b>¶
好景恨無摩詰畫千秋留取一篇詩¶
　　山櫻桃¶
樊圃含桃飄雪後山櫻花發色尤妍紅珠斗帳輸他好¶
白石清泉覺爾偏¶
　　聞廷瓚分校禮闈¶
南宫承命校専經敢謂新隂在鯉庭屈指嵗華剛一紀¶
掄文重到第三㕔(予癸丑分校禮闈官次第三居㑹經/堂第三㕔乙丑廷瓚分校官次亦如)¶
(之復居/此㕔)¶
<pb:KR4f0029_WYG_024-9a>¶
　　雨中過桃花園七弟治具¶
南陌尋春已較遲桃花邨落雨如絲不逢玉洞燒丹日¶
卻對巴江濯錦時低樹露凝紅厭浥比鄰煙重影迷離¶
水生屐齒青泥路挈榼來看亦自奇¶
　　谿頭¶
蹔捲谿頭舊釣絲園林歸卧莫嫌遲放翁甲子當予嵗¶
尚欠雲山萬首詩¶
　　倪繪江表弟贈錦雞一雙兼以詩四首即來韻答¶
<pb:KR4f0029_WYG_024-9b>¶
　　　之¶
雉媒麥隴正殘春羅畢招來捷有神遺我更兼新句好¶
鷓鴣従此讓才人¶
青田雙鶴本胎僊介性文禽許並傳豈似雪衣徒解語¶
綵縧金鎖被人憐¶
清泉紅豆新恩重叢竹香茅舊侣多愛爾對啼花徑晩¶
莫將文彩戀巖阿¶
山雞璀璨錦為名自昔華蟲綵繡榮従此翬飛阿閣上¶
<pb:KR4f0029_WYG_024-10a>¶
囘頭丹壑若為情¶
　　初夏¶
小池初漾嫩荷風曲徑新添苦竹叢布穀鳥啼春雨後¶
分秧人亂夕陽中偶居山澤心常戀豈信田園樂易窮¶
滿院濃隂深碧處殘花猶見數枝紅¶
　　竹醉日¶
小檻臨流避暑宜抱書終日對淪漪經旬䆉稏新藏壟¶
隔嵗芙蕖漸滿池節到梅黄天欲睡候逢竹醉雨偏知¶
<pb:KR4f0029_WYG_024-10b>¶
千峯淨洗參差緑猶是清和夏淺時¶
　　雨中書所見¶
谿聲活活雨霏霏驅犢邨童戴笠歸百疊松岑幽翠滴¶
黄鸝時拂畫屏飛¶
　　為東來題陳原舒畫花草十二種¶
冰綃斜倚碧琅玕似有如無著意看盛暑攜來簾影下¶
風神怯爾太清寒(梅竹/折枝)¶
武陵人去水茫茫瓊實雙苞不易嘗却似天台新摘取¶
<pb:KR4f0029_WYG_024-11a>¶
紅顋猶帶露華香(折枝/桃實)¶
魏紫已隨芳樹杳姚黄亦逐綵雲空自従妃子凭欄後¶
管領春風一捻紅(紅牡/丹)¶
澹煙明月擁湘娥秋水新裁薄薄羅却向黄陵邀女伴¶
夜深來聴竹枝歌(水/僊)¶
荷葢田田緑映池芙蕖葉底未開時何人移向輕綃上¶
恰似銀塘第一枝(荷/花)¶
穠華翠葉傍蘭叢亦自嫣然曉露中堪笑老翁癡欲絶¶
<pb:KR4f0029_WYG_024-11b>¶
看花愛到小桃紅(金鳯/花)¶
一枝纂纂覆丹邱聞道如瓜不可求得向僊亭食僊棗¶
東坡何恨謫黄州(折枝/棗)¶
淺施檀粉獨嫣然澹著鵞黄意倍妍背立牆隂如靜女¶
一庭風露蚤秋天(秋葵/花)¶
紫衣初褪白綃輕赤玉盤堆蜜水晶想見沈香亭畔立¶
一枝風露入華清(茘/枝)¶
露白霜濃菊一枝蕭然寄傲在東籬祗今風格誰能似¶
<pb:KR4f0029_WYG_024-12a>¶
如對陶潛古調詩(菊/)¶
帳裏悲歌事已非美人名馬幸同歸至今江岸閒花草¶
猶見當時舊舞衣(虞美/人花)¶
澹寫甘蕉向雪中披離岑寂似山翁縁何復作繁華夢¶
添取茶花數㸃紅(雪蕉/茶花)¶
　　大雨後¶
終朝檐溜如泉注向晩溪聲昔所無絶似黄河風雨夜¶
至今心怯此危途¶
<pb:KR4f0029_WYG_024-12b>¶
　　避暑¶
避暑亭軒傍水開釣絲閒捲獨徘徊雲根忽抱山腰起¶
雨脚遥穿松頂來箸底新教嘗苦菜枕前時聴落黄梅¶
人間清福誰能領此際應無客與陪¶
　　飲鎮皖樓贈薛梁公撫軍二首¶
東臯傑閣俯晴川經始重來作鎮年樹色嵐光千嶺月¶
漁歌帆影一江煙庾公興與層樓迥叔子名同勝地傳¶
自是政成多暇日新詩高和五雲邊¶
<pb:KR4f0029_WYG_024-13a>¶
浮圖舊蹟比嵬峩飛鳥時従户牖過芳草地連南浦近¶
畫屏山帶夕陽多檻飄歌管雲常在鏡㸃漁舟水不波¶
登眺一尊陪劍履祗因嵗稔慶時和¶
　　看花宜蚤起¶
種荷經嵗滿芳汀翠盖紅衣一水亭風偃穠華偎野岸¶
露和香氣撲疎櫺朝陽初射前峯紫宿霧猶籠衆壑青¶
自是看花宜蚤起黄鸝作意喚人醒¶
　　靜裏¶
<pb:KR4f0029_WYG_024-13b>¶
梧覆高檐竹覆廊碧芙蕖漸滿方塘半窗深緑花兼葉¶
一榻清吟茗共香書巻抛來朝睡穏山泉浴罷夕隂凉¶
昔人競説田園趣靜裏探尋味轉長¶
　　絶句二首¶
旋汲山泉徹骨清當風自起扇茶鐺暑中不耐敲門客¶
誤惱枝頭啄木聲¶
好將林下羲皇日探取琴中太古音心與七絃同似水¶
一庭斜日轉桐隂¶
<pb:KR4f0029_WYG_024-14a>¶
　　山居即事二首¶
窻䕶爐煙裊篆絲等閒出定意遲遲稻花緑偃風迴處¶
蓮葉香濃雨過時摘豆遶籬尋僻徑洗茶移具向清池¶
茫茫今古人何限管領風光定屬誰¶
久向塵囂謝俗縁閒中忙事亦幽偏露垂自翦當門栁¶
雨過來扶蘸水蓮分磵每教烹緑雪履霜時復弄朱絃¶
枕前榻畔知何有陶白遺詩只一編(范文正公琴只/學履霜一操)¶
　　夏佳嶺二首¶
<pb:KR4f0029_WYG_024-14b>¶
媚筆纔過水一灣杜鵑花裏小躋攀莫嫌度嶺勞筋力¶
隔㫁塵寰是此山(媚筆泉在/嶺之南)¶
山境遥従嶺際分嶺南雲物是比鄰莫嫌地窄園林小¶
猶與孤松作主人(予山莊以嶺/上孤松為境)¶
　　初過寶穡堂(在松/湖莊)¶
寶穡堂従隔嵗謀主人今始得來游青松枝亞明湖出¶
古栗隂團小徑幽逺漲初生逢暮雨晩禾重蓺趂新秋¶
閒來檢㸃人間事社飲漁歌第一流¶
<pb:KR4f0029_WYG_024-15a>¶
　　松湖後收穫詩八首¶
謝家子弟一尊同嫋嫋魚竿澹澹風最是月明湖水濶¶
輕舠柔艣萬花中¶
葉罩平湖靜不流藕絲菱角挂扁舟隔花稚子遥相喚¶
摘得蓮房恰並頭¶
荷栁松筠滿四鄰此中無地著纎塵壟邊鷺立如迎客¶
葉底鳬藏不畏人¶
侵晨得得看花忙雨送輕隂露送凉小艇繫従高樹岸¶
<pb:KR4f0029_WYG_024-15b>¶
藕花深處扇茶香¶
秋潮清淺是今年葉密花紅著意妍立向棣棠花下望¶
彩霞一片蔚藍天¶
漁歌聲裏記春秋藤徑茅亭事事幽怪底老翁年七十¶
鐙前作字尚蠅頭(湖上仲兄著/書能作細字)¶
高原禾黍已芊緜潮晩偏收下潠田自荷¶
君恩三載住桐鄉兩度見豐年(比來甲子乙/丑嵗皆大稔)¶
西山雲氣正嵯峩把酒垂綸任放歌總是平湖蓮葉滿¶
<pb:KR4f0029_WYG_024-16a>¶
人間不解有風波¶
　　題澹人所藏文衡山潑墨山水圖¶
直廬茗椀校讐閒忽見飛濤杳靄間卻似曉煙春雨後¶
湖干日對米家山¶
　　曽囑¶
手種芙蓉近碧湍深紅淺白覆闌干别時曾囑龎家婦¶
秋葉黄時一探看¶
　¶
<pb:KR4f0029_WYG_024-16b>¶
　¶
　¶
　¶
　¶
　¶
　¶
　¶
　文端集卷二十四¶
