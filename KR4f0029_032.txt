# -*- mode: mandoku-view; -*-
#+TITLE: 文端集
#+DATE: 2015-08-25 00:29:18.908307
#+PROPERTY: ID KR4f0029
#+PROPERTY: BASEEDITION WYG    
#+PROPERTY: JUAN 卷三十二
<pb:KR4f0029_WYG_032-1a>¶
欽定四庫全書¶
　文端集巻三十二¶
　　　　　　　　　　　　　大學士張英撰¶
　篤素堂詩集三¶
　　題宫定菴四蹟圖六首¶
少小聮裾至樂存推棃讓棗度朝昬多君四海飛騰日¶
長記書聲棣蕚園(右兑弟/讀書圖)¶
席㡌秋風蹋輭塵板橋霜跡騎駪駪柴門雞黍山東路¶
<pb:KR4f0029_WYG_032-1b>¶
誰識佗年擁節人(右應試/北征圖)¶
玉皇香案舊才人自有文章動紫宸静海至今傳軼事¶
澤宫蓮炬似車輪(静海勵澹園先生每為予言里人夢/紅燈二椀自學宮出其一絶大乃公)¶
(獲雋/之兆)¶
車騎雍容舊井廬承歡恰稱彩衣裾誰能頭白雙親健¶
笑拆紅綾第一書(南宫第一時/雙親俱健)¶
地接東華水滿谿柯亭劉井舊沙隄至今槐影深蔵屋¶
猶照當年太乙藜(右翰林/讀書圖)¶
<pb:KR4f0029_WYG_032-2a>¶
左駕蒼龍右翠虯飛馳河伯與陽侯使君本是為霖客¶
手把銀潢灑綠疇(右禱/雨圖)¶
　　小集用東來伯顧鳬宗韻¶
小軒晴雨愛時和乳燕新泥葺舊窩庭滿綠槐供偃仰¶
階飜紅藥儘婆娑壺觴此日分毫素麟鳳諸公未網羅¶
頻問故園松竹好從來鄉思向人多¶
　　日長¶
日長睡足午隂斜猶喜經旬蚤放衙客到常聴江北語¶
<pb:KR4f0029_WYG_032-2b>¶
簾開初見嶺南花琴𣹢古澹平沙操甌送清芬顧渚茶¶
親故兒童紛滿眼何妨垂老客為家¶
韻松軒即事前十首(有序/)¶
丁丑夏六月同陳大司農髙詹事勵銀臺孫大司成傅¶
侍講學士入直¶
韻松軒編纂碧谿髙栁縈帶直廬鳥語蟬聲響答清晝¶
傍有水神祠丹楹翠瓦下臨深澗林隂蔽日赤曦忘暑¶
時抱書巻過此㳺衍聴隔花之宫漏挹别浦之荷香率¶
<pb:KR4f0029_WYG_032-3a>¶
成十絶句鄙僿無文䝉諸公屬和遂爾成軸念夫交㳺¶
聚散事等浮雲文雅風流語傳他日目前隨意之揮灑¶
異時觸眼之琳瑯倘得歸老邱樊展對于松隂蘚石之¶
間殆歐陽公所謂迴顧玉堂如在天上者耶并書以記¶
其事¶
一道清谿迥絶塵日光穿樹見纎鱗水邉石上來趺坐¶
便是驂鸞隊裏人¶
山畔蒼然結小亭數峰垂影入滄溟中涓亦解臨流賞¶
<pb:KR4f0029_WYG_032-3b>¶
指㸃波心看畫屏(蒼然/亭名)¶
一水一山俱入畫一花一草别成春人間何處能如此¶
更說方壺恐未真¶
路過平橋青嶂繞門臨谿水綠隂開洞天福地原無暑¶
况復山烟送雨來¶
漏聲隠隠水淙淙紫玉蟾蜍碧瑣窗池館人間稱第一¶
朋簪天下更無雙¶
栽桃種栁㡬多時瞥見喬柯挂綠絲愛看清隂籠碧澗¶
<pb:KR4f0029_WYG_032-4a>¶
抱書常過水僊祠¶
午夢遥驚花外鐘闗情水態與雲容隔牆便有蓮華蕚¶
清逺亭邉石筍峰(清逺/亭名)¶
丹稜十里路非遥槖筆連朝侍紫霄靄靄微風波上度¶
幽蘭香自¶
御筵飄¶
塵囂不到迥幽清半日微隂半日晴忽聴進氷傳内使¶
栁邉遥過櫂船聲¶
<pb:KR4f0029_WYG_032-4b>¶
弱水何如¶
帝子家雲中飛閣影横斜我來蹔作承明客便泛吾家¶
博望槎¶
韻松軒即事後十首次孫樹峰大司成韻¶
千章灌木夏隂隂秘閣疎簾發苦吟底事谿邉來去鳥¶
亦躭豐草愛長林¶
方塘曲抱小山岑雨過凉生一探尋便是黄荃江㟁景¶
菰蒲深處宿沙禽¶
<pb:KR4f0029_WYG_032-5a>¶
雲館九天鈴索浄谿亭六月袷衣凉微之佗日山隂去¶
僊吏人間說¶
玉皇¶
家在樅陽秋水邉平湖萬頃接山烟東坡夢作仇池長¶
福地神魚小有天¶
荷裳篛笠試新裁乞得閑身駕鹿回上界由來足官府¶
思從勺水望蓬萊(時方上/章乞休)¶
瓊苑花枝玉井蓮¶
<pb:KR4f0029_WYG_032-5b>¶
天家景物總清妍只應書向瑯玕節留與雲孫奕世傳¶
北望祁連似砥平黄皮烏弋盡銷兵正宜白首為農去¶
卧聴松風夣亦清¶
北峰雲影已全移惟有仙家漏㸃遲莫怪頻年驚節物¶
纔凋一葉是秋時(立秋後/一日)¶
松隂低覆雲千壑蓮葉香深水一灣手種庭柯今㡬許¶
倦飛鷗鳥合知還¶
㡬年偕入苑東門時見雲從墨沼飜¶
<pb:KR4f0029_WYG_032-6a>¶
天語親承俱色喜華亭風格至今存(此専謂樹峰/)¶
(天語嘉其書法/可繼美華亭)¶
　　便面畫雙鷺碧蓮題曰路路清㢘圖奉¶
勅賦之¶
精白勵臣衷含情藻繪中蓮香披淺瀨鷺羽立芳叢皎¶
潔心常似塵埃意已空¶
聖懐勤賞詠長此振清風¶
　　送髙江邨侍養歸里¶
<pb:KR4f0029_WYG_032-6b>¶
自吾與江邨同被賜廬居禁庭二十載出入形影俱鴻¶
才愜優眷異采絢天衢對分金鳳紙偕曳紫貂褕君獨¶
有髙堂靈萱日正舒衡宇近相接慈惠資𣹢濡一朝奏¶
天子乞養歸平湖縷陳數千言字字傾鮫珠非不戀丹¶
闕風土愛枌榆垂白性所宜東海古名區三公抵一日¶
願將慈母娛¶
至尊動色聴欲報多躊踷子情重違拂國士珍璠璵宫¶
端晉顯秩天藻承¶
<pb:KR4f0029_WYG_032-7a>¶
賜書同輩有榮慶皆言公遇殊神武靖荒服櫜鞬隨屬¶
車黄河青海間王事許馳驅欃槍既以掃端拱御金鋪¶
陳情返林壑勇退誰能如五色宫雲中垂紳扶板輿雅¶
詩頌吾友出處皆師模¶
　　寄廷玉屬山中疏治谿塘四首¶
龍眠攢簇衆峰幽四面嵐光抱綠疇地勝總堪營别墅¶
灘髙無計泛扁舟須知雙澗從雲落好引清谿遶屋流¶
製就木蘭書畫舫芙蓉深處狎輕鷗¶
<pb:KR4f0029_WYG_032-7b>¶
平生愛對碧潭空幸有洪波别澗通來自長松修竹外¶
經過石堰小橋東芰荷鋪處香風滿桃杏開時錦浪紅¶
從此幽栖無憾事清流曲折畫屏中¶
曲曲何妨暎短籬還留方沼翫漣漪閒尋竒石支橋路¶
偶著茅亭傍水湄舴艋頓添漁釣樂桔橰還與稻梁宜¶
清渠近繞繩牀脚好詠香山洛下詩(白詩芙蓉池/在卧牀前)¶
歸計無端攪夢魂十年心事北山園松杉雖短堪圍屋¶
櫸栁猶存可䕃門移竹栽花忘嵗月看山㺯水度朝昬¶
<pb:KR4f0029_WYG_032-8a>¶
秋晴難覓登臨意只盻南鴻數寄言¶
　　枯坐¶
槐葉凋疏紙屋明繭翁枯坐負秋晴菊憐東壁參差影¶
琴愛中徽撥剌聲舌潤汲泉烹綠雪指香和蜜剖青橙¶
故山楓桕霜初染腸斷丹霞與赤城¶
　　秋日過西郊諸園晩詣法華寺八首¶
秋日晴郊得勝逰城西韋杜屬通侯水分太液波常㬉¶
樹接華林地總幽¶
<pb:KR4f0029_WYG_032-8b>¶
北渚南垞曲折流鏡中幻出小林邱為憐舊是江南客¶
借與輕舠竟日遊¶
傑閣長廊一徑斜赤欄橋畔碧窗紗主人猶在交河北¶
獨付蒼頭為埽花¶
疎栁餘花䕃翠岑芰荷老後始探尋最宜疊石臨流看¶
數㸃芙蓉黛色深¶
畫桷驚飛錦石攅重重金碧䕶雕欄放翁自賞東籬趣¶
僅得盆池十笏寛¶
<pb:KR4f0029_WYG_032-9a>¶
誅茅一把也幽偏心賞由來喜自然卻憶蒼崖丹嶂裏¶
瀑泉飛落萬松巔¶
還鑣得得欵僧扉恰自前邨穫刈歸欲問梅花消息處¶
霜林黄葉已紛飛¶
畏吾邨畔舊栖遲蘭若重過復㡬時清磬一聲人出定¶
滿庭霜柿正離離¶
　　丁丑九日¶
達士由來愛景光最珍寒食與重陽碧潭潦盡文鱗見¶
<pb:KR4f0029_WYG_032-9b>¶
丹樹晴烘錦幄張十載壺觴髙㑹香九秋松菊故園荒¶
一龕剩有埀簾地整理缾花學趙昌¶
　　秋窗料理瓶花四首¶
自疊盆山插菊枝分紅間白滿花甆明知老去童心在¶
只似雕蟲作小詩¶
萬紫千紅縱目宜風沙無地玩芳時昔人手著瓶花史¶
卻勝黄荃畫折枝(袁中郎/著瓶史)¶
揀取花枝貯膽瓶要兼畫意與詩情最憐影落紗窗上¶
<pb:KR4f0029_WYG_032-10a>¶
一幅輕綃為冩生¶
搗練遥聞巷北碪薫衣低覆水南沉經旬粗得閒中味¶
黄菊花圍綠綺琴¶
　　即墨黄伯鑒餽柏葉露¶
蒸露猶存柏葉香一瓶遺自海雲鄉朝來攤巻黄花裏¶
百沸清泉自取嘗¶
　　廷瓚承¶
命致祭衡岳¶
<pb:KR4f0029_WYG_032-10b>¶
手持丹詔歴間闗乘傳真成晝錦還木落洞庭秋色好¶
計程明日到衡山¶
　　題李公凱小像二首¶
氷雪丰裁映紫髯青蓮居士本臞僊世間何物供清聴¶
鶴唳松濤手一編¶
天禄讐書渾未閒時聞清珮直蓬山誰知澹蕩髙人意¶
常在花谿蘚石間¶
　　窗間二首¶
<pb:KR4f0029_WYG_032-11a>¶
窗間枕藉劔南詩琴比陶家有七絲莫怪經旬常埽迹¶
偶閒難得菊花時¶
園才五畆半池塘㟁繞紅桃間綠楊底事懸圖向東壁¶
安排樹石攪人腸¶
　　吾園四首¶
水複山重樹色連紆迴樵徑大谿邉吾園獨占寛平地¶
翡翠屏圍數頃田¶
瓔絡巖前雪浪浮玊龍峽底碧潭幽吾園獨占雙谿勝¶
<pb:KR4f0029_WYG_032-11b>¶
引入花邨繞砌流¶
布榖聲聲喚插田雨晴新綠正芊綿吾園不用栽花看¶
滿目猩紅是杜鶻¶
稻穫場空栗里開霜輕日㬉鴈初來吾園最是秋光好¶
紅葉千峰錦繡堆¶
　　對菊十二韻¶
春晩復夏初天地氣芳燠萬卉弄顔色紅紫紛滿目秋¶
深嘆摇落蕭蕭脱羣木隠顯各有時物理重往復何來¶
<pb:KR4f0029_WYG_032-12a>¶
絶世姿東籬見叢菊灼灼紫蔕披粲粲金英簇輕霜溼¶
華滋寒月照清淑晩蝶戀低枝餘蜂領微馥色正格愈¶
髙體腴氣彌肅造物娛寒士藉以𡡾幽獨編荆作小圃¶
覆泉為甘谷選取落英餐快展離騷讀¶
　　丁丑十月既為皜亭記渉園圖再題小像二首¶
坐䕃髙梧倚桂叢讀書味道日舂容知君抱膝微吟處¶
意在玲瓏第㡬峰¶
千樹松杉十畆筠海山佳地更無倫但能収拾楸枰後¶
<pb:KR4f0029_WYG_032-12b>¶
便是蓬壺深處人(圖中畫/奕方罷)¶
　　憶松湖用東坡先生逰孤山韻¶
桐之陽有松湖秔稻再熟佗地無松嶺歸樵相伴侣烟¶
波縱櫂聞歌呼弟兄於此居其孥千樹桃花春自娛楊¶
栁覆門沙路逺芙蓉園屋槿籬紆埠有扁舟莊有廬北¶
渚南垞隣不孤紅紫牽風足蓮芡芳蘚出水繞菰蒲世¶
業遺自先大夫嵗収百斛度朝晡鳴榔舉網魚撥剌不¶
羡笠澤漁家圖吁嗟此地樂有餘十載歸夢空蘧蘧塵¶
<pb:KR4f0029_WYG_032-13a>¶
網固結誰能逋境幽筆拙難為摹(東坡先生疊此韻四/首思致髙妙一再諷)¶
(誦觸湖山之思遂次原韻/布鼔雷門之誚知不免耳)¶
　　冬日二首¶
埽地焚香一事無人間何地不方壺莫嫌春至無消息¶
繞坐緗梅十二株¶
静拂氷絃思轉清海南香裏月三更無端窗外寒螿歇¶
應為平沙撥剌聲¶
　　䝉¶
<pb:KR4f0029_WYG_032-13b>¶
賜哈蜜𤓰條味甘芬乃工部侍郎常綬擕回者¶
西域新回使者車司空風景話流沙從來蒟醬無人識¶
拜賜初嘗哈蜜𤓰¶
　　即事三首¶
年來性癖武夷茶風味温香比豆花融雪烹來忙小婢¶
故應清興似陶家¶
地鑪温室障蒲簾雪後曦光照短檐諫果拈來成一笑¶
何時濇盡始迴甜¶
<pb:KR4f0029_WYG_032-14a>¶
千年古栝承光殿一𣲖寒林太液池人在金鰲橋上望¶
滿天風雪散朝時¶
　　㬉室中滿置盆梅用東坡先生韻¶
疎枝寒蕊憶山村氷磵冷落幽人魂迥隔江雲不可見¶
蟠根矮樹同朝昬研山西畔書幌側交柯接影成小園¶
瓦盆擁雪土常潤地鑪宿火氊微温深夜相將炳明燭¶
清暁乍喜迎初暾梅花詰曲居㬉室何殊方朔栖金門¶
但能朗誦陸子詩不須更與醻一言計日春風花爛熳¶
<pb:KR4f0029_WYG_032-14b>¶
為爾滿注花前樽¶
　　丁丑十月疏辭兼管翰林院詹事得¶
俞㫖¶
起居注史殿西偏占領氷銜廿五年今日拜辭文石陛¶
好將鳳紙付時賢¶
白首儒臣典縹緗絳紗弟子盡琳瑯種槐幸得依劉井¶
佗日清隂滿玉堂(予種槐於翰/林凡十八株)¶
秩宗清重愧吾衰紫綬三重占鳳池解郤隻魚何色喜¶
<pb:KR4f0029_WYG_032-15a>¶
筍香花落是歸時¶
　　題翁康飴麻衣負土圖¶
迎養京華翟茀榮花時常奉板輿行畫圖偏寫麻衣淚¶
知子含悽無限情¶
寸草春暉事惘然白華難補淚涓涓憐余蚤嵗悲風木¶
菽水輸君五十年¶
　¶
　¶
<pb:KR4f0029_WYG_032-15b>¶
　¶
　¶
　¶
　¶
　¶
　¶
　¶
　文端集巻三十二¶
