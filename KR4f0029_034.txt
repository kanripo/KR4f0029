# -*- mode: mandoku-view; -*-
#+TITLE: 文端集
#+DATE: 2015-08-25 00:29:18.955494
#+PROPERTY: ID KR4f0029
#+PROPERTY: BASEEDITION WYG    
#+PROPERTY: JUAN 卷三十四
<pb:KR4f0029_WYG_034-1a>¶
欽定四庫全書¶
　文端集巻三十四¶
　　　　　　　　　　　　　大學士張英撰¶
　篤素堂詩集五¶
　　白鹿¶
呦呦山鹿本僊姿瑶島分輝物色竒月皎細尋眠石處¶
雪深難辨入林時芝銜五采身偏淡玉琢雙麛影共隨¶
瑞應由來徴孝徳同逰鶴禁有光儀¶
<pb:KR4f0029_WYG_034-1b>¶
　　園居¶
圃事吾麤習相看情易親園丁三伏苦菜甲四時新插¶
架𤓰藤直分畦水澤匀寒菹稀更好采摘不嫌頻¶
　　小憇¶
草徑園三畆烟村樹㡬行窗間閒帙滿花底素琴張暑¶
退睡方好泉新茗益香古今難適意小憩便清狂¶
　　讀東坡耕種詩有作¶
子瞻謫黄州終窶艱釡鬲力耕求寸壤不敢厭墝塉荷¶
<pb:KR4f0029_WYG_034-2a>¶
耡來東坡乘春自墾闢荒塗翦荆榛枯井搜瓦石好雨¶
渡江來頓使土膏澤先生善言農夙本農家客線&KR0008;鋪¶
秧青棋局分畦白夕上露珠圓晴飜風葉碧留連移我¶
情置身在疆埸古來賢達人遭逢多困厄老以東坡名¶
永言志疇昔誰知千載後聲稱常嘖嘖¶
　　戲擬放翁四首¶
陶令情懐亦愛廬况兼碧巘繞清渠細舂香稻珠難比¶
解籜新萌玉不如簾外花枝留語鳥水中山影襯逰魚¶
<pb:KR4f0029_WYG_034-2b>¶
長吟髙卧真成懶亂疊鳴琴與素書¶
萬疊青山一水横宜來此地學躬耕谿花盡向堦前轉¶
雲葉多從棟裏生秔稻年年觀穫樂子孫世世讀書聲¶
令威千載人間語竹隖松坪尚有情¶
碧繞釣磯新漲色綠侵書幌古苔班堦前依柱多生竹¶
枕上推窗即見山詩思斜陽髙栁下琴聲流水古松間¶
茗香盡日無人到自昔應無如此間¶
公麟舊跡久微茫新壓河流結草堂紫翠山烟迷鳥道¶
<pb:KR4f0029_WYG_034-3a>¶
碧空雲影動谿光閒中盡味琴書樂蚤起貪聞草樹香¶
莫道總無人跡到樵歌歸路意何長¶
　　讀放翁詩有作¶
我讀放翁詩為翁紀嵗年石帆山下釣魚船水滿江湖¶
詩滿天髙吟禹㑹窆亭前醉倒秦皇酒甕邉一字一句¶
清且妍翠屏千丈落紅泉嵗開九帙方翩翩騎驢蹋歌¶
邨市眠蛇年秋風梁木顛作詩四百七十有餘篇樅金¶
戞玉猶鏗然兹事古今誰比肩頫首稱曰詩中僊¶
<pb:KR4f0029_WYG_034-3b>¶
　　暑中自適¶
溽暑不成寐盥潄拂晨起初陽射東林林間日華紫邸¶
舍闢軒窗移牀綠隂裏園茗發陳香井花汲新水隨意¶
抽書帙信手弄宫徴聴蟬過栁枝看蝶抱花蕊綌衣午¶
還卸豆粥晩偏美我本入世人觸暑分應爾經旬少公¶
事暫許謝塵滓陌上埀鞭客隴畔荷耡子視余俯仰情¶
所獲良獨侈詩成一再詠凉颸滿窗紙¶
　　逺望¶
<pb:KR4f0029_WYG_034-4a>¶
逺望起墟烟閒行㸔汲泉雷聲飛鳥外雨足夕陽邉暝¶
色催歸騎凉颸歇暮蟬但將清興往隨處得幽偏¶
　　卻暑¶
延爽苦無地卻暑在忘機静坐展紈扇凉風生葛衣㳺¶
心深竹磵結想古苔磯萬木蕭蕭下清泉落翠微¶
　　聴道上鈴聲¶
賫送封章一騎塵牆西輦道是通津鈴聲陌上無時歇¶
老盡人間名利人¶
<pb:KR4f0029_WYG_034-4b>¶
　　秋雨¶
秋雨驅殘暑園居客思迷地洳蒼蘚滑林溼綠隂低聒¶
喜聴蟬歇閒容伴燕栖焚香欹枕處未覺景淒淒¶
　　與彈琴道士曹天全¶
花時蹋破紫苔斑物外幽人數往還腕下冷泠寒磵水¶
月明常聴古松間¶
不獨閒心付七弦辭家出世合求仙前生應是王喬輩¶
熟讀黄庭正少年¶
<pb:KR4f0029_WYG_034-5a>¶
　　偶作¶
東西路自嶺頭分日落歸樵隔水聞差可引流還種樹¶
尚慙抱犢與梯雲近移密竹巢鳩婦逺作平沙引鷺羣¶
為愛明時歸校晩不辭人誦北山文¶
　　即事¶
閲盡人間角逐塲老懐惟覺便農莊摘來豆莢羮湯美¶
糝借荷花餅餌香¶
髙人共有名山願七事難兼李習之話到芙蓉溪上路¶
<pb:KR4f0029_WYG_034-5b>¶
略無餘憾復何疑¶
　　憶山溪¶
一葉輕舟泛木蘭隨風流過落花灘人間何地無谿水¶
難得千峰落影看¶
　　暑中讀錢考功山中諸詩¶
節過新秋暑益竒渾無風動綠楊絲欲抽書帙消長日¶
賴有錢郎清婉詩¶
　　題孫式如¶
<pb:KR4f0029_WYG_034-6a>¶
賜扇¶
素箑湘筠巧製裁花隂半展月輪開凉颸不是尋常爽¶
分得清風¶
鶴禁來¶
　　扁舟¶
一水千松照落霞晩風徐引釣絲斜何人得似扁舟客¶
㟁繞芙蓉萬朶花¶
　　暑中¶
<pb:KR4f0029_WYG_034-6b>¶
盡日密林蟬呌暑忽聞髙樹亦吟風荒庭雨過琴絲緩¶
萬籟盈虚一氣中¶
　　暑中過法華寺¶
頻過蘭若覺幽清老衲茶𤓰世外情風透葛衣消暑氣¶
濤翻松籟作秋聲餐分齋鉢神偏爽息數僧牀體倍輕¶
亭午氤氲成小憩夢中猶繞豆花行¶
　　又¶
繞砌幽花鎮日開為依老衲重徘徊上書若遂歸休志¶
<pb:KR4f0029_WYG_034-7a>¶
相訂禪闗一宿來¶
枝幹扶疎色莽蒼挐雲老樹發新香佗時暗數曾逰處¶
殿角霜松不可忘¶
禾稼新秋雨復晴籃輿白葛晩凉行清谿曲抱城西路¶
髙栁長堤似掌平¶
　　戊寅中秋¶
秋來景物更誰同置我清隂翠靄中桂露夕溥穿樹月¶
蘭香朝撲捲簾風琴含宫徴閒逾好詩繼陶韋澹益工¶
<pb:KR4f0029_WYG_034-7b>¶
蔬食何妨坐良夜八闗聊擬樂天翁¶
　　髙梁溪上行¶
髙梁橋北舍車行十里新堤輦道平夾㟁栁翻溪影動¶
連朝霜落水痕清聊同濠濮邱中想小憩滄浪物外情¶
安得扁舟南澗曲枕蓑欹槳釣絲輕¶
　　寄木厓八十生日¶
千尺松喬倚赤城江天南望若為情喜㸔碩果留丹嶂¶
賴有靈光矗太清報荅平生應大耄折除官爵是才名¶
<pb:KR4f0029_WYG_034-8a>¶
漫言人是邱園客百巻文章已盛行¶
皆響亭邉列嶂懸一觴一詠即飛僊松風髙躅陶𢎞景¶
耆舊新詩孟浩然題徧小橋三徑竹花圍别墅一谿烟¶
楷模後輩誰能似名噪騷壇七十年¶
　　少宗伯韓慕廬䝉¶
賜御書篤志經學匾額恭題于後¶
大雅荆榛誰埽闢常洲韓子獨窮經髙才跌宕傾流輩¶
健筆清疎寫性靈激賞自應承紫綍寵頒曾見出青㝠¶
<pb:KR4f0029_WYG_034-8b>¶
玉堂飛白同千古室有榮光炳日星¶
　　題畫¶
初春山色蔚藍烟纔見涓涓雨後泉欲試單衣相稱否¶
誰家亭子杏花邉¶
　　立春前一日¶
匡牀戢影倦輪蹄枝比鷦鷯得穏栖盧橘雙懸書幌北¶
緗梅叢發硯山西茶烹活火吹魚眼爐剩餘香煑麝臍¶
明日故園春信蚤詠花軒畔酒堪擕¶
<pb:KR4f0029_WYG_034-9a>¶
　　董華亭書清福吟因其意而廣之得三百字¶
試語世間人何者為清福我有一頃田乃在北山麓峰¶
攢紫翠殷路遶幽潭曲陽坡景物鮮平疇土膏沃清流¶
貫其中波紋淨如縠逶迤桃㟁紅環抱松堤綠髙敞杏¶
烟亭杳靄梅花屋傍砌一池蓮沿籬萬竿竹竒石卧幽¶
花古藤挂喬木門徑接陂橋庭軒稱凉燠風月四時佳¶
鶯花終嵗續中有白髪翁蕭然常野服閒情託魚鳥忘¶
機友麋鹿焚香坐清晝扶䇿縱遐矚目不離煙霞手自¶
<pb:KR4f0029_WYG_034-9b>¶
藝蘭菊魴鯉一竿取秔稻八口足雞豚法王政場圃倣¶
&KR0206;俗誦讀課兒孫耕耘問童僕暁林鴉喚起晩窗鶴同¶
宿祠古四先生陶白與蘇陸松籟雜琴聲花飛亂枰局¶
有時泛扁舟枕籍書一束船尾挂酒壺餖飣羅果䔩蕩¶
漾隨春風鷗鷺行相逐駐檝芙蓉灣繫艇篔簹澳劃然¶
發長嘯幽響振嵓谷手拍洪崖肩髙踵王喬躅耳不聞¶
喧囂心不驚寵辱樂且不自知憂從何處觸倘肯從吾¶
㳺焉敢矢弗告¶
<pb:KR4f0029_WYG_034-10a>¶
　　小寒日梅放一枝¶
百計求閒苦太癡爛柯聊且坐觀棋麝臍香㬉琴三疊¶
鹿角霜濃酒一巵温室簾開新月夜瓦盆梅發小寒時¶
冥鴻斥鷃無窮事一任天公更不疑¶
　　題友人姬侍圖¶
猶見當年顧虎頭子安瀟灑水亭幽金鋪特典圖書地¶
玉砌髙吟殿閣秋惟見趨陪霄漢側豈容閒入燕鶯儔¶
何妨寫出嬋娟想宗炳溪山本卧逰¶
<pb:KR4f0029_WYG_034-10b>¶
　　已卯元日夢竒石幽泉之勝五更不寐賦此¶
夢裏茅菴景最幽荒山僻徑小林邱屯雲怪石當軒倚¶
濺雪飛泉繞樹流蒼蘚間堦逢老衲盤渦深澗見文鯈¶
山童捧出桃如瓮髣髴西渠與共逰¶
　　小室梅花自冬徂春未謝¶
小窗臘近火頻催綠蕚仙姿繞坐開看過天街鐙火夜¶
春分猶有未殘梅¶
　　題花溪石漾圖為查子聲山¶
<pb:KR4f0029_WYG_034-11a>¶
桃花灼灼開春烟含露綽約清溪邉石漾風景幽且妍¶
菰蒲曲曲堪延緣翰林舊宅倚長川竹籬掩暎茅數椽¶
松隂丙舍同一灣讀書垂釣盤渦間秋水神骨氷霜顔¶
漁者豈必非神仙握管方在彤雲顛此景安能來眼前¶
我亦雙溪營小園芙蓉島&KR0712;木蘭船種桃蒔竹已十年¶
水際松梢纔覆肩榆栁徑入秔稻田深山鷗鷺忘其天¶
欲往從之阻間闗坐對斯圖神惘然¶
　　三月十日夜夢¶
<pb:KR4f0029_WYG_034-11b>¶
月露輕寒夕吾親入夣遥青山掩謝屐碧水泛吳&KR0657;草¶
溼沙間露花明栁外橋陶家循壑意未勝此飄颻¶
　　春晩登白塔山¶
瑶華傳往古石徑入丹梯㟁柳籠煙密山桃過雨齊橋¶
迴新漲迥閣亞偃松低莫訝頻來熟吾家太液西¶
　　三月十八日昇山田子治具從髙梁橋沿溪遊近¶
　　　郊諸寺¶
西郊晴日暁寒輕卸卻籃輿傍水行翠陌烟波新栁色¶
<pb:KR4f0029_WYG_034-12a>¶
板橋風雨舊溪聲鶯花偶遂芳時約松檜猶含太古情¶
勝友提樽淹夕照等閒心跡喜雙清¶
　　初夏¶
千山濃淡綠參差夏淺春深景一竒溪上垂竿飛絮裏¶
林間燒筍落花時青秧待雨憐鳩婦朱果臨風惱雀兒¶
領略暄和閒嵗月市朝山澤幾人知¶
　　鳳棃¶
鳳棃珍果出南荒昔未標名紀職方班剝錦苞含脆質¶
<pb:KR4f0029_WYG_034-12b>¶
繽紛翠羽䕶清香提封逺在波臣外修貢遥知驛路長¶
總是¶
皇仁同絶域海邦風味入梯航¶
　　逰仙詩¶
秋月暎寒潭皎皎含清虚不可謂之有焉可謂之無古¶
仙凌鶴背來往紫雲衢吹笛過洞庭鳴珂謁天都千年¶
不火食蘭露芬可茹綽約桃花顔瑩潔冰雪膚塵世謗¶
仙者蠢蠕何其愚¶
<pb:KR4f0029_WYG_034-13a>¶
　　送徐華隠學士歸里二首¶
湛深經術重人師松桂堅貞海鶴姿廿載侍臣¶
恩遇渥瀕行為寫落花詩¶
喜聆天語自丹霄宣召還趨鶴禁遥拜賜手持金鳳紙¶
傳餐人過綠楊橋¶
　　己卯中秋後二日積隂始晴明月在窗夜永不成¶
　　　寐因題惲南田畫鴈來紅二首¶
籬籩竹下鬬緐華烏桕丹楓本一家細雨疎簾千種色¶
<pb:KR4f0029_WYG_034-13b>¶
始知秋葉勝秋花¶
芙蓉未放曲江頭桂露蘭烟已漸収一片井梧秋色老¶
獨教錦莧占風流¶
　　題王瑁湖下直傳經圖四首¶
江上秋風桂醑筵鹿萍當日附名賢紫雲天際三珠樹¶
領袖塤箎四十年¶
畫舸髙齋碧樹幽日斜下直比林邱金華夙望推都講¶
經術西清第一流¶
<pb:KR4f0029_WYG_034-14a>¶
器量深沉屬大儒槐庭世業在伊吾㡬人得似河汾席¶
阿閣文章五鳳雛¶
長安冠盖重貂蟬獨對斯圖意爽然吾友性躭林壑趣¶
丰姿散朗似神仙¶
　　吾廬十一首¶
小築吾廬近水涯望中何處似晴霞芙蓉溪畔東西㟁¶
裛露含煙數里花¶
峰峰嵐翠落清流惟有吾廬景物幽最愛梅花縈野徑¶
<pb:KR4f0029_WYG_034-14b>¶
還宜垂柳繫扁舟¶
水複山重遶碧疇吾廬獨占大溪頭千峰雨霽看新漲¶
雪浪横空上小樓¶
竹隖梅岡往復回吾廬深隱絶塵埃稻香亭傍烟邨起¶
秋水軒臨雪磵開¶
松堤深瑣綠楊烟水湛沙明見一川布穀聲中春似錦¶
桃花飛落莱花田¶
筆牀茶竈一舟中北渚南垞曲澗通搖過小橋柔櫓歇¶
<pb:KR4f0029_WYG_034-15a>¶
蒲帆斜挂芰荷風¶
楓桕頳紅葉滿枝黄雞啄黍傍柴籬松隂路入秋妍館¶
正是田家穫稻時¶
長廊下瞰碧蓮沼小閣正對青蘿峰(放翁夢入/仙居得此)佳夢庭¶
軒差比似蓬壺端不讓仙蹤¶
棃雲桃浪影交加烟㬉紅蘭徧茁芽我憶艤舟亭畔路¶
清溪圍繞一邨花¶
懶慢心情躭水石幽竒蹤跡狎禽魚翠微堆裏三間屋¶
<pb:KR4f0029_WYG_034-15b>¶
罨畫溪中十&KR0341;居¶
四序芳菲滿曲欄不教容易覺春殘鶯啼碧樹笙歌院¶
花落紅泉錦繡灘(禹鴻臚為余畫芙蓉島圖將成景物/有足賦者亭榭庭廡雖皆意中結構)¶
(邱壑松竹桃杏梅柳之屬則已具其大槩/逺想髙望遂得斯篇己卯冬至月中澣)¶
　　雙溪詩二十六首¶
　　　&KR0183;雲沜¶
白沙採樵路石腳插清渚拄杖響莓苔幽人澹如許¶
　　　芙蓉溪亭¶
<pb:KR4f0029_WYG_034-16a>¶
溪上夫蓉開湘娥明鏡裏不屑鬭春華儂自冝秋水¶
　　　南莊¶
牽牛花滿架秧水綠芊綿要識農家苦門前種秫田¶
　　　觀穫亭¶
秧馬似騠駃腰鐮如鴈齒但願禾稼成嵗嵗常如此¶
　　　秋妍館¶
橙黄楓茜紫山澹水澄鮮寄語看山客珍重此秋妍¶
　　　桂叢¶
<pb:KR4f0029_WYG_034-16b>¶
山空秋月白露滴桂叢幽雲際一聲鶴仙人在上頭¶
　　　來鶴亭¶
手自種青松龍鱗見其老佗年松樹下不生刺人草¶
　　　千巗萬壑之樓¶
舊說龍眠岫桃花滚浪同緣何朝暮景盡入此樓中¶
　　　傳恭堂¶
欲識傳恭意無忘結搆情柴門觀穫樂紙閣讀書聲¶
　　　溪光嵐翠亭¶
<pb:KR4f0029_WYG_034-17a>¶
溪水滿芳汀臨溪構小亭銜魚雙翠鳥飛去入青冥¶
　　　雙溪草堂¶
繞砌雙溪合文鯈聚白沙綠楊千縷樹紅藕四圍花¶
　　　曲廊¶
纓桃綻暁風芍藥含朝露歩屧向南榮漸入花深處¶
　　　垂竿石¶
本為投竿去臨流一解顔取魚忘著餌常覺釣絲閒¶
　　　艤舟亭¶
<pb:KR4f0029_WYG_034-17b>¶
千尺芙蓉㟁雙橈舴艋舟繋舟何處好古柳石橋頭¶
　　　佳夣軒¶
淺碧襯殷紅如濯巴川錦山徑儘繁華何用邯鄲枕¶
　　　梅岡¶
凍雨溪山路寒香一道斜南岡名玉雪髙下盡梅花¶
　　　蓮渚¶
溪水東西㟁藕花雜紅白中有金鯽魚唼花尾盈尺¶
　　　綠楊橋¶
<pb:KR4f0029_WYG_034-18a>¶
垂柳接長堤饁餉東菑路小橋人迹稀春鶯自來去¶
　　　稻香亭¶
曙色滿東畦扶笻看耘耔晨光照露顆芳氣如蘭芷¶
　　　桃花流水扁舟¶
畫舫水雲間白鷗如我閒前山風雨急摇入紫菱灣¶
　　　秋水軒¶
幽人愛澄澈開軒對明河臨水不敢㺯恐涴清淺波¶
　　　鶴棧¶
<pb:KR4f0029_WYG_034-18b>¶
飲啄伴梅花樵青相盼睞本是山澤姿笑爾乘軒輩¶
　　　松隄¶
十載松隄樹清隂己漸成不惟樵路隔已解作濤聲¶
　　　竹圃¶
瑟瑟青琅玕照我鬚睂綠欲謝大官庖燒笋篔簹谷¶
　　　放舟亭¶
髙閣綠楊中時來澹蕩風焉知石渠下卻與前溪通¶
　　　大溪¶
<pb:KR4f0029_WYG_034-19a>¶
放閘入大溪溪流西復東每當山雨足㺯笛水烟中(芙/蓉)¶
(島雙溪僅有其地而亭池皆未具擬其規模位置應如/是為各命以名賦詩二十六首人意所成溪山不得不)¶
(俯而從之矣屬廷玉按圖味詩以㸃綴邱壑應不相逺/異時對景吟諷斯篇亦可以知予此時之情事耳己卯)¶
(冬至月/廿六日)¶
　　香山集中有萬事平分衆所知何嘗苦樂不相隨¶
　　　惟餘躭酒吟詩客但有樂時無苦時因廣其意¶
　　　得六長句¶
萬事人間倚伏竒何嘗苦樂不相隨松棚一枕漁樵話¶
<pb:KR4f0029_WYG_034-19b>¶
社飲三廵土穀祠石上吹笙邀鶴伴牀頭釀酒待花期¶
枳籬茅屋園林小但有樂時無苦時¶
讀史千秋歎奕棋何嘗苦樂不相隨一簾紅雨花初落¶
三徑烟蘿柳乍埀洗硯春波臨禊帖焚香夜雨和陶詩¶
浮名不挂閒宵夣但有樂時無苦時¶
大纛髙牙擁路岐何嘗苦樂不相隨千村樹竹迷幽徑¶
萬壑烟霞䕶短籬古柳長堤扶杖穏碧蓮小港泛舟宜¶
清琴伴取閒詩巻但有樂時無苦時¶
<pb:KR4f0029_WYG_034-20a>¶
紫綬金魚上赤墀何嘗苦樂不相隨春烟古樹經時雨¶
寒食新花滿故枝手種嘉蔬堪採掇自疏清澗看漣漪¶
茫鞵布襪朝乘興但有樂時無苦時¶
繡閣羅帷簇粉脂何嘗苦樂不相隨玉玲瓏(水仙/名)本離¶
塵客蕚綠華為絶世姿一㸃芳心蘭蕙露十分春色牡¶
丹枝埀藤翠幄花茵㬉但有樂時無苦時¶
吹竹彈絲舞袖垂何嘗苦樂不相隨花圍紙閣攤書巻¶
竹覆漁磯引釣絲芍藥濃香迷粉蝶梧桐新綠聴黄鸝¶
<pb:KR4f0029_WYG_034-20b>¶
一甌茗熟消塵事但有樂時無苦時¶
　　小憩¶
嵗晩小休憩寒花塞滿室緗梅交枝柯朱白影相暱嬝¶
娜紅藥翻艶冶緋桃宻復有冰雪姿水仙最清逸香光¶
動户牖盆盂礙書帙側身入芳叢趺坐僅容膝爐火温¶
夕薫窗明透冬日老懐無所歡藉以慰蕭瑟¶
　　送姚君山之江西三首¶
聖代弓旌日見招可憐姚鵠尚飄颻鋒車一去長安陌¶
<pb:KR4f0029_WYG_034-21a>¶
酒客詩人兩寂寥¶
宦遊三世總氷清無限京華寄廡情燭照西廊人未寢¶
一簾寒月讀書聲¶
彭蠡波光動小孤匡山雲氣接香爐憑君為訪西林寺¶
白傅遺蹤尚有無¶
　　除夕友人贈新開芍藥四枝¶
花繁温室錦成窠除夕香侵玉叵羅忽見藥欄開最早¶
小窗明月已清和¶
<pb:KR4f0029_WYG_034-21b>¶
　　庚辰正月十日即事¶
墐户還如作繭同地鑪温㬉得春融香分驛使江南白¶
色借漁郎洞口紅瓦枕夣逰三島外布簾人蟄百花中¶
黄柑手掬清芬滿小有心情似放翁¶
　　題虚槎小像¶
作牧清時有鳳麟豐貂紫綺舊才人氷心鐡骨誰能似¶
千樹梅花是後身¶
　　題曼園小像二首¶
<pb:KR4f0029_WYG_034-22a>¶
深樹埀藤緩帶居神仙丰骨更誰如一編静對松風裏¶
端是圮橋石上書¶
星光熠熠暎三階卻寄閒情碧水厓仰止吾家公輔器¶
汪陂千頃對澄懐¶
　　送杜宗伯還里¶
烟霞耆舊返滄州出處同時第一籌笠澤魚鮭容晩食¶
菱湖書畫滿扁舟雪雖埀領身猶健年未懸車志已醻¶
從此穏栖珠樹鶴神仙長伴季真逰¶
<pb:KR4f0029_WYG_034-22b>¶
　　秋晩即事¶
寥歴天髙鴈度遲滿城碪杵動凉颸悽情庭草花開後¶
澹蕩秋光病起時桂寄空山尋老衲蘭移温室屬塲師¶
故鄉書到重陽近疎菊寒蓉問短籬¶
　　上巳¶
上巳韶華滿近坰㬉風吹面氣冥冥花光欲動桃先艶¶
春色將歸栁最青修禊良辰宜曲水采蘭佳㑹在芳汀¶
此時寂寂應難話為憶南溪舊酒亭¶
<pb:KR4f0029_WYG_034-23a>¶
　　寄顔澹園¶
弟兄名譽擅聲華宣武門邉曲巷斜白袷每招京洛客¶
素琴雅稱魯儒家清吟數對髙齋酒疎菊新開小苑花¶
一自為霖向南北廿年消息隔天涯¶
　　病起¶
颯颯秋聲雜暮砧遥憐宋玉此時心盆蘭鷦&KR0008;花開晩¶
庭樹蕭疎落葉深節近重陽猶問菊病來十日未鳴琴¶
且炊白飯圖身健莫與寒螿鬭苦吟¶
<pb:KR4f0029_WYG_034-23b>¶
　　題翁康飴觀穫圖四首¶
村落黄雲接壤同曾孫觀穫指溪東寛衣博帶丰神古¶
人在豳風藻繪中¶
蠶女繅車動晩凉農夫錢鏄刈秋霜有田種秫原堪羡¶
况在清溪古樹傍¶
絢爛終歸淡泊宜飽看身世己多時人間惟有農桑樂¶
試讀陶家種豆詩¶
垂紳日日近承明偏繫田家婦子情霖雨他時霑渥後¶
<pb:KR4f0029_WYG_034-24a>¶
幅巾來聴叱牛聲¶
　¶
　¶
　¶
　¶
　¶
　¶
　¶
<pb:KR4f0029_WYG_034-24b>¶
　¶
　¶
　¶
　¶
　¶
　¶
　¶
　文端集巻三十四¶
