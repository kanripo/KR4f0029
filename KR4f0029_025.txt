# -*- mode: mandoku-view; -*-
#+TITLE: 文端集
#+DATE: 2015-08-25 00:29:18.767441
#+PROPERTY: ID KR4f0029
#+PROPERTY: BASEEDITION WYG    
#+PROPERTY: JUAN 卷二十五
<pb:KR4f0029_WYG_025-1a>¶
欽定四庫全書¶
　文端集巻二十五¶
　　　　　　　　　　　　　大學士張英撰¶
　存誠堂集二十一¶
　近體詩三十四首¶
　　夜出神武門¶
馬散天街濶長隄偃玉虹空林晴雪後寒月水煙中人¶
聚平橋火鴉翻古栝風梅花香載路清夜故園同¶
<pb:KR4f0029_WYG_025-1b>¶
　　十二月二十日¶
内直看趙松雪水邨圖三首¶
風流無奈趙王孫畫出江南水上邨瞥向澹煙疎栁處¶
依稀重認舊柴門¶
青箬吹香雨後風秋山秋水總空濛誰將寶穡堂前景¶
移入觚稜晩照中(寶穡堂予松/湖别業名也)¶
罛罼閒來挂短籬潮生風急雨如絲鵲華秋色無由見¶
沙渚煙汀澹益奇(董文敏跋云松雪盡鵲華秋色圖與/此圖同為王敬美家物此圖澹逺更)¶
<pb:KR4f0029_WYG_025-2a>¶
(出其/上)¶
　　二十二日¶
内直看李公麟龍眠山莊圖粉本¶
畫裏龍眠首重囘笑余新自故山來祗今欲覔垂雲沜¶
難洗空青萬古苔(圖中有垂雲沜今/尚可髣髴其處)¶
　　丙寅正月二日¶
内直用司農梁公除夕韻¶
山澤臞姿恰五旬重來宫掖物華新為沾柏葉尊前酒¶
<pb:KR4f0029_WYG_025-2b>¶
乍覺桃花頰上春内直鐙殘猶對客故園梅發正懐人¶
東風青徧王孫草不減霜毫色似銀¶
　　唐六如畫梅花折枝二首¶
凍蘂寒香似有情當窗忽見一枝横不縁人與梅花似¶
敢折梅花為寫生¶
六如居士本天真澹寫疎梅筆有神恰似春深花落後¶
披帷初見李夫人¶
　　寄題繼谿草堂四首¶
<pb:KR4f0029_WYG_025-3a>¶
别業依青嶂農家共一林泉流芳砌徧花隠曲廊深才¶
子躭幽事佳時愜賞心春風正駘宕遥憶舊登臨¶
山麓斜分徑花叢隠結廬翠煙凝古檜碧澗亂紅蕖闢¶
地貪分竹疏池學種魚老親多暇日一巻課春耡¶
石門飛瀑近為置一亭看松影層巖合梅花曲徑盤晴¶
空雲自白春盡雪常寒恐被徐凝誚題詩欲寄難¶
共有園林僻多君逸興賒輦移幽磵石船載冶城花勺¶
藥扶朱檻篔簹䕶碧沙那堪人日過相望在天涯¶
<pb:KR4f0029_WYG_025-3b>¶
　　題嚴蓀友為澹人畫江邨草堂圖二首¶
漠漠煙汀接短籬打魚船繫緑楊枝有人草閣青鐙裏¶
卧聴江湖月上時¶
自是才人寄託遥等閒畫出便蕭蕭待予小艇來相訪¶
記取谿邊畧彴橋¶
　　憶仲兄湖上三首¶
湖山存舊業浩淼接長川宅倚平安竹門迎伏臘田桔¶
橰紅樹外笭箵緑楊邊雞黍南垞近相畱可判年¶
<pb:KR4f0029_WYG_025-4a>¶
地偏人事簡長日閉花闗潮接當門栁青囘隔岸山家¶
纔秔稻足亭共水雲閒常有深秋約芙蓉曲沼間¶
湖干栖仲子生計託漁莊西塞山前雨青蓑笠子香花¶
間看織網煙際聴鳴榔他日鳩孫子扁舟老是鄉¶
　　東皋為伯父方伯公舊園姪我思新之¶
跨磵平橋古東皋俯一川稻花吹栁陌山翠接城煙藴¶
藉推前輩風流倚後賢路人談往事池館似當年¶
　　秋樹草堂¶
<pb:KR4f0029_WYG_025-4b>¶
路指喬松入幽居近復偏曲廊憑古木傑搆傍名泉春¶
晝檐花密霜晨嶺樹妍娱親見昆弟時導板輿前¶
　　似古山房¶
境外幽人宅庭軒倚翠微斜過深竹徑忽見亂泉飛湍¶
急連朝雨寒添六月衣主人摇落後蘿薜閉山扉¶
　　泳園¶
數武離闤闠涓涓響澗泉鳥闚筠館靜花亞石池圓深¶
翠孤亭出平蕪逺岫懸與予栖鶴地只隔女牆煙¶
<pb:KR4f0029_WYG_025-5a>¶
　　越巢¶
路傍青谿轉垂藤見蓽門竹孫新籜滿梅子緑隂繁見¶
客短衣慣尋山舊笠存草堂書擁坐吟歗閲朝昏¶
　　河墅¶
春光宜北阜冬日愛南榮倚石長廊邃當軒曲沼清荷¶
藏新浴鶴栁待舊啼鶯舉趾先疇近移家看耦耕¶
　　正月十六日扈従南苑看煙火二首¶
春城歌吹傳柑日南苑¶
<pb:KR4f0029_WYG_025-5b>¶
宸逰詔許従星渚霞標紛萬象銀花火樹涌千峯¶
明月初平螮蝀橋彼都人士夕相招紫煙破處紅鐙出¶
十二珠簾倚碧霄¶
　　春山用阮亭韻三首¶
霏微殘夜雨山路不成泥舊燕尋巢入幽禽選樹啼秧¶
隨春水緑花向夕陽低谿上堪行樂心情付杖藜¶
鹿砦深藏屋牛涔淺印泥草花雙蝶繞谿樹亂鶯啼楊¶
栁吹綿嫩櫻桃結子低老夫猶健在閒與荷青藜¶
<pb:KR4f0029_WYG_025-6a>¶
荷耡臨磵谷閒洗種花泥隴雉衝人過谿禽照影啼雨¶
催菘甲滿風約麥痕低童子呼朝飯新香出糝藜¶
　　直廬中同説巖先生讀阮亭南海詩即用其見贈¶
　　　原韻寄阮亭¶
風雪山城别天涯復幾時梅花江北路茘子嶺南詩不¶
覺清吟久重聞禁漏遲直廬相憶處應遣故人知¶
　　送友人歸郁洲山(山在海中去海/洲岸四十里)¶
春明歸櫂客栖隠郁洲山澒洞風塵外煙雲杳靄間東¶
<pb:KR4f0029_WYG_025-6b>¶
溟銀漢接西塞緑蓑閒奇思兼清興扁舟恣往還¶
　　香山集有潯陽三春詩作¶
帝城春三首¶
　　　春生¶
雪晴宫瓦碧參差澹沲春生太液池冰冸有聲微緑處¶
栁垂無力嫩黄時窗横梅蘂香初覺衾覆貂褕暖漸知¶
幾度江南還冀北莫嫌花信較來遲¶
　　　春來¶
<pb:KR4f0029_WYG_025-7a>¶
鳯城遊騎錦韀香桃李隨風出御牆陌上清明沽酒閙¶
擔頭紅紫賣花忙新鶯樹底啼春晩雙燕梁間話晝長¶
開徧杜鵑山徑合可能無憶陸渾莊¶
　　　春去¶
梅子離離葉底青小園春去户常扄抛來風月知誰管¶
老卻鶯花不暫停上苑朱櫻初入籠豐臺紅藥乍登瓶¶
子規催徧千山緑深掩芸窗怯與聴¶
　　題禹尚基江邨圖¶
<pb:KR4f0029_WYG_025-7b>¶
昔愛王孫筆疎楊映水邨浦煙迷釣艇江色動柴門復¶
見高人致惟存澹墨痕期君深卜築畫裏著庭軒¶
　¶
　¶
　¶
　¶
　¶
　文端集巻二十五¶
